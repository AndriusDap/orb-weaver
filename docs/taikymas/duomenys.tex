Darbe siūlomos metodikos taikymas realiam uždaviniui sudarytas iš dviejų žingsnių - modelio apmokymas
bei apmokyto modelio naudojimas.

\ktusection{Duomenų rinkinys}

Analizuojamas duomenų rinkinys yra sudarytas iš trijų komponentų:
\begin{enumerate}
    \item svetainių grafo duomenys;
    \item kenksmingų tinklalapių sąrašas;
    \item nekenksmingų tinklalapių sąrašas.
\end{enumerate}

\ktusubsection{Svetainių grafas}
Interneto grafo duomenys naudojami iš \cite{webgraph} projekto teikiamų duomenų rinkinių. Naudojamas grafą sudaro 22
milijonai viršūnių bei 123 milijonų briaunų. Grafas yra pateikiamas WebGraph formatu. Šis formatas yra optimizuotas
grafo užimamos vietos diske atžvilgiu. Jame yra saugomi grafo viršūnių numeriai bei briaunos. Viršūnes atitinkančios
svetainės yra randamos naudojant pagalbinį failą talpinantį svetainės adresą bei jos eilės numerį grafe. Grafas
gali būti nuskaitomas naudojant atviro kodo biblioteką sukurtą pagal \cite{boldi2004webgraph} straipsnį.

\ktusubsection{Kenksmingų tinklalapių sąrašas}
Kenksmingi tinklapiai surinkti naudojant egzistuojančius juoduosius sąrašus \cite{mal1}, \cite{mal2} \cite{mal3}
\cite{mal4}. Taip suformuotas 48761 kenksmingų tinklalapių sąrašas. Jų tipas, pagal vykdomą ataką, nėra išskiriamas.
Šių tinklalapių duomenų rinkiniai yra naudojami kuriant juoduosius sąrašus. Visi rinkiniai sujungiami į vieną tekstinį
failą, kuriame vienoje eilutėje suagoma nuoroda į vieną kenksmingą tinklalapį.

\ktusubsection{Nekenksmingų tinklalapių sąrašas}

Nekenksmingų tinklapių sąrašas yra formuojamas iš \cite{webgraph} projekto teikiamų duomenų. Naudojamas tinklalapių
grafų duomenų rinkinio tinklalapių sąrašas. Šiame duomenų rinkinyje yra apie 1.7 milijardo tinklalapių. Suspausti
šie duomenys diske sudaro apie 20GB informacijos. Išskleidus tai sudarytų apie 133GB duomenų. Tai yra gana daug
norint juos apdoroti. Viso sąrašo naudojimas sukeltų per didelį klasių disbalansą, dėl to parenkama dalis įrašų.
Įrašai yra išrenkami naudojant scenarijų:
\ktusrcr{whitelist.sh}{sources/whitelist.sh}{bash}

Šiuo atveju naudojamos atviro kodo programos zcat, parallel \cite{parallel}, awk. Šios programos parinktos
dėl galimybės failų turinį apdoroti kaip duomenų srautą. Pirmas programos fragmentas skaito visų failų turinį,
antras fragmentas skaldo failų turinį į fragmentus, kurie apdorojami lygiagrečiai. Kiekvienas lygiagretus procesas
išrenka eilutes. Eilutės perkėlimo į galutinį failą tikimybė $P = 0.0005798$. Šis tikimybė siekiant suformuoti
duomenų rinkinį, kurio 5\% sudaro kenksmingos svetainės, 95\% nekenksmingos svetainės. Lygiagretus vykdymas
naudojamas atsitiktinių skaičių generavimui vykdymo metu. Naudojant vieną procesą kompiuterio resursai būtų
naudojami neefektyviai, šiuo atveju yra išnaudojami visi turimi skaičiavimo resursai - nauji procesai yra
kuriami tol kol pilnai panaudojami visi procesoriaus branduoliai. Galiausiai gaunamas nekenksmingų svetainių
sąrašas.

Dalis tinklalapių naudoja papildomą parametrų kodavimą URL-kodavimo principu. Šis kodavimas tinklalapių adresuose
neleistinus simbolius ar rezervuotus simbolius keičia specialiais procento simboliu prasidedančiais kodais.
Adresai yra dekoduojami naudojant prieduose pateiktas programas.

\ktusubsection{Duomenų paruošimas mokymui}

Suformuoti duomenų rinkiniai yra skaidomi ir paruošiami apmokymui. Duomenų paruošimo programos išeities
kodas yra pateikiamas prieduose (\ref{priedas:executor}). Programoje įgyvendintas PageRank įverčio skaičiavimas.

PageRank įvertis skaičiuojamas iteracijomis. Vienos iteracijos išeities kodas:
\ktusrcr{pagerank.scala}{sources/pagerank.scala}{scala}
Sukurta funkcija atlieka vieną pagerank iteraciją. Jai reikalingi  parametrai yra grafo duomenys, ankstesnis
PageRank įvertis, slopinimo koeficiento vertė. Skaičiavimas vykdomas naudojant biblioteka \cite{webgraph} nuskaitytą
grafą. Grafas yra išsaugomas atmintyje naudojant skaičiavimams pritaikytą formatą. Grafas yra saugojamas priešingos krypties nei yra pateikiamas duomenų faile. Grafas yra saugomas kaip masyvas iš masyvų \texttt{transposedGraph}. Išorinio masyvo indeksai $i$ atitinka
grafo viršūnių indeksus. Vidiniai masyvai talpina viršūnes kurios turi briauną į $i$-tąją viršūnę. Taip pat
reikalingi viršūnių išėjimo laipsniai. Jie naudojami dažnai, dėl to yra iš anksto suskaičiuojami ir saugomi kitame masyve.

Ši funkcija įgyvendinta naudojant procedūrinį programavimo stilių, kas nėra įprasta rašant išeities kodą Scala
kalba. Šis stilius parinktas dėl geresnio vykdymo greičio, naudojant funkcinį stilių išeities kodą galima
supaprastinti iki
\ktusrcr{pagerank.scala}{sources/simple_pagerank.scala}{scala}.
Tačiau tokios funkcijos vykdymo greitis yra apie 10 kartų lėtesnis. Todėl netinka didiesiems duomenims.

Duomenims saugoti naudojami masyvai, nes naudojamas duomenų kiekis yra tam tinkamas. Iteravimas per
įprastinius masyvus yra vykdomas žymiai greičiau nei naudojant kitas duomenų struktūras dėl geros
procesoriaus optimizacijos naudojant spartinančiąsias atmintines. Naudojant pasirinktą duomenų
rinkinį naudojama apie 5GB darbinės atminties.